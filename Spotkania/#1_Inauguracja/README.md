# Prelekcje

**Dlaczego warto stworzyć grę w JavaScript ? - Mateusz Morszczyzna**

Jest duża szansa, że kiedyś grając w swoją ulubioną grę pomyślałeś, że też chciałbyś kiedyś stworzyć własną, co pchnęło Cię w kierunku IT, jednak finalnie zająłeś się webdevem. Wielu z nas podążyło właśnie taką ścieżką, ale nie znaczy to, że nie warto zrealizować marzenia z młodości. 
I nawet jeśli nie stworzymy dzieła na miarę Wiedźmina to chciałbym wam powiedzieć, dlaczego warto spróbować swoich sił w tym temacie.
Link do gry: https://github.com/ogur/grand-hackster

---

**Appka Node/Angular - czyli CMS na MEAN stacku jako side project - Piotr Sikora**
Kiedyś w czasach "stawiania stron internetowych" agencje interaktywne tworzyły swoje rozwiązania do zarządzania treścią. Z biegiem czasu adoptowały rozwiązania OpenSource'owe. Aktualnie projektów OS'owych jest dużo i jest w czym wybierać. Jednak co jeśli te projekty nie dają Ci "ficzerów", których potrzebujesz? W jaki sposób przekształcić tworzenie CMS'a (i nie tylko) "na boku" w projekt, który będzie dla Ciebie ciągle rozwojowy? O tym postaram się opowiedzieć w trakcie swojej prezentacji.

--- 
**React...wait for it Suspense** - Damian Iwański
Opóźnianie wyświetlania treści jest już możliwe, wystarczy sprawdzić, czy dane są wczytywane, a jeśli nie, pokazać spinnera - jeśli jest to tak proste, dlaczego tego potrzebujemy?
W rzeczywistości jest bardziej skomplikowane niż się to wydaje. Jak poradzić sobie z doładowywaniem większej ilości danych z różnych źródeł - np dashboard? Jak poradzić sobie z synchronizacją pobierania danych?
Jak zaprojektować interfejs aby nie przytłoczyć użytkownika zbyt dużą ilością loaderów ? Na te i inne pytania postaram się odpowiedzieć podczas prelekcji.
